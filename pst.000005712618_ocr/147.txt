σκευάζει, καὶ μάλιστα νῦν. Εἰ γὰρ τὸ σῶμα ἡμῶν
μέλος τοῦ Χριστοῦ, ἀνέστη δὲ 6 Χριστὸς, καὶ τὸ σῶμα
πάντως ἕψεται τῇ κεφαλῇ. Διὰ τῆς δυνάμεως αὺ-
τοῦ. Ἐπειδὴ γὰρ εἶπε πρᾶγμα ἀπιστούμενον καὶ λο-
γισμοῖς οὐ δυνάμενον ὑπονοηθῆναι δ, τῷ ἀκαταλήπτῳ
τῆς δυνάμεως αὑτοῦ παρεχώρησε τὰ τῆς ἀναστά-
σεως τοῦ Χριστοῦ, οὐ μικρὰν κατ’ αὐτῶν ἀπόδειξιν
καὶ ταύτην παρεχόμενος. Καὶ ἐπὶ μὲν τῆς ἀναστά-
σεως τοῦ Χριστοῦ ού τέθεικεν αὐτό’ οὐδὲ γάρ εἶπεν,
’0 δὲ Θεὸς καὶ τὸν Κύριον ἐξεγερεῖ· ἐξέϐη γὰρ τὸ
πρᾶγμα· ἀλλά πῶς; Ὀ δὲ Θεὸς καὶ τὸν Κύριον
ἤγειρε· καὶ οὐκ ἐδεῖτο κατασκευῆς. {I47} Ἐπὶ δὲ
τῆς ἡμετέρας ἀναστάσεως, ἐπειδὴ οὐδέπω γέγονεν,
οὐχ οὓτως εἶπεν, ἀλλά πῶς; Καὶ ἡμᾶς ἐξεγερεῖ διὰ
τῆς δυνάμεως αὐτοῦ’ τῇ ἀξιοπιστίᾳ τῆς τοῦ ποιοῦν-
τος ἰσχύος τοὺς ἀντιλέγοντας ἐπιστομίζων. ΕΞ δὲ τῷ
Πατρὶ τὴν ἀνάστασιν λογίζεται τοῦ Χριστοῦ, μηδέν
σε θορυϐείτω τοῦτο. Ού γάρ ὡς ἀτονοῦντος τοῦ Χρι-
στοῦ, τοῦτο τέθεικεν· αὐτὸς γάρ ἐστιν 6 λέγων’ Λύ-
σατε τὸν ναὸν τοῦτον, καὶ ἐν τρισὶν ἡμέραις
ἐγερῶ αὐτόν’ καὶ πάλιν. Ἐξουσίαν ἔχω θεῖναι
τὴν ψυχήν μου, καὶ ἐξουσίαν ἔχω πάλιν λαϐεῖν
αὐτήν καὶ 6 Λουκᾶς δὲ ἐν ταῖς Πράξεσί φησιν’ Οἷς
καί παρέστησεν ἑαυτὸν ζῶντα. Τίνος οὖν ἐνεκεν 6
Παῦλος οὓτω φησίν; Ὅτι καὶ τά τοῦ Υἱοῦ τῷ Πατρὶ
λογίζεται, καὶ τὰ τοῦ Πατρδς τῷ Υίῷ· Ἃ γὰρ ἂν
ἐκεῖνος ποιῇ, φησὶν ταῦτα καί ὀ Υἱὸς ὁμοίως
ποιεῖ. Σφόδρα δὲ εὐκαίρως ἐνταῦθα τῆς ἀναστάσεως
ἀνέμνησε, ταῖς ἐλπίσιν ἐκείναις καταστέλλων τῆς
ἀδηφαγίας τὴν τυραννίδαν καὶ μονονουχὶ λέγων’
Ἐφαγες’ ἔπιες ἀσώτως, καὶ τί τὸ πέρας; οὐδὲν,
ἀλλ’ ἢ φθορά μόνον. Συνεζεύχθης τῷ Χριστῷ, καὶ
τί τὸ πέρας; Μέγα καὶ θαυμαστὸν ἡ μέλλουσα ἀνά-
στασις, ἡ ἔνδοξος ἐκείνη καὶ πάντα ὑπερϐαίνουσα
λόγον.
Μηδεὶς τοίνυν διαπιστείτω τῇ ἀναστάσει· εί δέ τις
ἀπιστεῖ, ἐννοείτω πόσα ἐξ οὐκ ὄντων ἐποίησε, καὶ
δεχέσθω καὶ περὶ ἐκείνης ἀπόδειξιν. Τά γάρ ἤδη γε-
νόμενα παραδοξότερα πολλῷ, καὶ θαῦμα ἀμήχανον
ἔχοντα. Σκόπει δέ · Γῆν λαϐὼν ἔφυρε, καὶ ἐποίησεν
ἄνθρωπον, γῆν οὐκ οὖσαν πρὸ τούτου. ῌΠῶς οὖν ἡ γῆ
γέγονεν ἀνθ ρωπος ; πῶς δέ αὓτη οὐκ οὖσα παρήγετο;
πῶς δὲ τά ἐξ αὐτῆς ἅπαντα, τά τῶν ἀλόγων ἄπειρα
γένη, τὰ τῶν σπερμάτων, τά τῶν φυτῶν, οὐκ ὠδίνων
ἐπ’ ἐκείνων ἡγησαμένων, οὐχ ὑετῶν κατενεχθέντων
ἐπὶ τούτων, ούχὶ γεωργίας φανείσης, οὑ βοῶν, οὐκ
ἀρόερου, οὐκ ἀλλου οὐδενὸς συντελοῦντος εἰς τὴν γέ-
νεσιν τούτων ; Διά τοῦτο γὰρ ἐκ γῆς ἀψύχου καὶ ἀν-
αισθὴτου τοσαῦτα ἐν ἀρχῇ γένη καὶ φυτῶν καὶ ἀλό-
γων ζώων ἀνῆκεν, ἵνα ἀνωθεν σε παιδεύσῃ τὸν τῆς
ἀναστάσεως λόγον. Τοῦτο γὰρ τῆς ἀναστάσεως ἀπορῶ
τερον. Οὐ γάρ ἐστιν ἴσον σϐεσθέντα ἀνάψαι λύχνον,
καὶ μηδαμῶς φαινόμενον δεῖξαι πῦρο ούκ ἐστιν ἶσον
κατενεχθεῖσαν οὶκίαν ἀναστῆσαι, καὶ μηδὲ ὅλως ὑφ-
εστῶσαν παραγαγεῖν. Ἐνταῦθα μὲν γάρ, εἰ καὶ μη-
δὲν ἀλλο, ἀλλ’ ἡ ῦλη ὑπέκειτο· ἐκεῖ δὲ οὐδὲ ἡ οὐσία
ἐφαίνετο. Διά τοῦτο τὸ δυσκολώτερον εἶναι δοκοῦν
ἐποίησε πρότερον, ἵνα ἐκ τούτου τὸ εὐκολώτερον
παραδέξῃ. Δυσκολώτερον δὲ εἷπον, οὐχὶ τῷ Θεῷ,
ἀλλά κατά τὴν τῶν ἡμετέρων λογισμῶν ἀκολουθίανο
θεῷ γὰρ δύσκολον οὐδέν’ ἀλλ’ ὥσπερ ζωγράφος 6
μίαν ποιῶν εἰκόνα, μυρίας εὐκόλως ποιήσει, οὖτω
καὶ Θεῷ ῥᾴδιον μυρίους ποιῆσαι κόσμους καὶ ἀπεί-
⁸ Reg. , ὑποϐληθῆναι.

HI
clio admitti posse udclur.
