649

enim bis verbis Scriptura utitur, Miuistrantibus ipsis
Domina, Segrqate mihi, ut eum ejusdem dignitatis
esse ostendat. Ac rursum ait Christus, Servus nescit
quid faciat dominus ejus (Joan. 15. ib) : ut autem
homo novit ea qua: sua sunt, ita Spiritus novit qua:
Dei sunt (l. Cor. 2. 11), non quod edoceatur : nam
ita similitudo sibi non constaret. Quin hinc quoque
auctoritatem ac dominationem suam ostendit, quod,
prout vult, operatur. Hic nos transformat, hic nos
huic saeculo conformari non sinit, hic lmjusmodi
creatiunis artifex est. Quemadmodum enim ait,
Creati in Christo Iesu (Ephes. 2. 10) : eodem modo
ait, Cor mundum crea in me, Deus, et spiritum rectum
innova in uisceribus meis (Psal. 50. 12). Vis hoc tibi
ab apostolis quoque sensibiliori modo ostendam!
Paulum cogita, cujus vestes cperabantur; Petrum,
cujus ipsa: quoque umbra: viribus pollebant. Neque
enim, nisi Regis imaginem gestassent, et incompa-
rabilis quidam fulgor ex ipsis effulsisset, eorum ve-
stes atque umbrae tot miracula edidissent. Regis
quippe vestes latronibus etiam terrori sunt. Libetne
videre hanc per corpus quoque collucentem? Intuen-
tes, inquit, faciem Stephani, viderunt tamquam {aciem
angeli (Actor. 5. l5). Quamquam nihil istud erat prae
gloria ca, qua: interne rutilabat. Nam quod Moses in
vultu habebat, hoc isti in anima circumferebant,
atque adeo multo amplius. Etenim id quod Mosi con-
tingebat, sensui subjectum erat ; hoc autem corporis
expers est. Et sicut ignea corpora, a splendidis cor-
poribus in id quod propinquutn est defluentia, ipsis
quoque splendorem suum impertiunt : eodem modo
in ﬁdelibus quoque usu venit. Ob eamque causam a
terra abscedunt, qui ita affecti sunt, caelesnaque sola
ipsis in mente versantur. Hei mihi! hic enim acerbe
quoque ingemiscere pulchrum fuerit, quod, cum
tanta nobilitate praediti simus, tamen ne ea quidem
qua: dicuntur novimus, quia confestim has res nobis
perire sinimus, atque iis quae in sensum cadunt inhia-
mus. Arcana enim base et tremenda gloria ad unum
quidem aut alterum diem in nobis manet; deinceps
autem eam exstinguimus, dum negotiorum hujusce
vitae tempestatem accersimus, ac per nubium densi-
tatem radios propulsamus.
flere vita tempestas est.— Tempestas enim res hu-
jusce vitae sunt, ac tempestate tristiores. Neque enim
hinc frigus oritur, nec pluvia nec lutum ac profundus
limus, sed, qua: his omnibus graviora sunt, nempe
gehenna et gehennae mala. Et quemadmodum gras-
sante acerrimo frigore membra omnia concrescunt, ac
mortua sunt : sic etiam animus in peccatorum frigore
contremiscensknullum munus suum exsequitur, ut qui
videlicet conscientia ac. si gelu concretus sit. Quod enim
corpori frigus est, hoc animo mala conscientia : unde
etiam timiditas exsistit. Nihil enim homine mundanis
rebus affixo timidius ﬁngi potest ; nam qui ejusmodi
est, ut Cain vivit, quotidie tremens (Gen. 4). Quid
autem mortes et detrimenta et offensiones ct assen-
tationes et obsequia commemorem? nam, ut lucc
omittam. sexcentas mutationes extimescit. Atque arca
dc hoc corporum amore ad vos disseramus, ac vidua-
