35⁸5
ἐπὶ τοῦ ἡλίου ⁸ ταῦτα γὰρ ἀρπάζεται παρά πάντων,
και πάντας πληροῖ ⁸ ἀλλά ταῦτα μὲν, καὶ ἀπολαυόν-
των καὶ μὴ ἀπολαυόντων, ὃμοια μένει μὴ ἐλαττούξ
μενα. Ὃ δὲ ἐγὼ εἷ’πον, πολλῷ μεῖζόν ἐστιν. Οὐ γάρ
ὁμοία μένει ἡ πνευματικὴ σοφία διαδιδομένη καὶ μὴ
διαδιδομένη, ἀλλ’ αὔξεται μᾶλλον διαδιδομένη. Εἰ δέ
τις οὐκ ἀνέχεται τῶν εἰρημένων, ἀλλ’ ἔτι τῇ τῶν
βιωτικῶν προστέτηκε πενίᾳ ἁρπάζων τὰ ἐλαττούμε-
να, κάν τούτῳ πάλιν ἀναμιμνησκέσθω τῆς τροφῆς
τοῦ μάννα, καὶ φοϐείσθω τὸ παράδειγμα τῆς κολά-
σεως. Ὅπερ γὰρ ἐπ’ ἐκείνης συνέϐαινε, τοῦτο καὶ
ἐπὶ τῶν πλεονεκτούντων νῦν ἐκϐαῖνον ἔστιν ἰδεῖν.Τί δὲ
τότε συνέϐαινε ; Σκώληκες ἔϐρυον ἀπὸ τῆς πλεονεξίας.
Τοῦτο καὶ νῦν γίνεται ἐπὶ τούτων. ,Τὸ μὲν γάρ
μέτρον τῆς τροφῆς τὸ αὐτὸ ἅπασι· μίαν γάρ πλη-
ροῦμεν γαστέρα ⁸ ἡ δὲ κόπρος παρά σοὶ πλείων τῷ
τρυφῶντι. Καὶ καθάπερ ἐκεῖ ἐν ταῖς οῑκίαις οἰ τὸ
πλέον τοῦ νενομισμένου συλλέγοντες, οὐ μάννα συν-
⁴ἦγον, ἀλλά σκώληκας πλείους καὶ σηπεδόνα⁸ οὕτω
δὴ καὶ ἐν τῇ τρυφῇ καὶ ἐν τῇ πλεονεξίᾳ, οὑ τροφὴν
πλείονα, ἀλλά φθορὰν πλείονα συνάγουσιν οἰ γαστρι-
ζόμενοι καὶ μεθύοντες. Ἀλλ’ ὅμως τοσούτῳ χείρους
ἐκείνων οί νῦν, ὅσῳ ἐκεῖνοι μέν ἅπαξ παθόντες τοῦτο,
ἐσωφρονίσθησαν· οῦτοι δὲ καθ’ ἑκάστην ἡμέραν τὸν
σκώληκα τοῦτον ἐκείνου πολλῷ χαλεπώτερον εἰς τάς
οἰκίας τὰς ἑαυτῶν εἰσάγοντες, οὕτε αἰσθάνονται, οὐτε
κορέννυνται. ’Ότι γὰρ ταῦτα ἐκείνοις ἔοικε κατά τὸν
τῆς ματαιοπονίας λόγον (τῇ γάρ τιμωρία πολλῴ
ταῦτα χαλεπώτερα), ἐντεῦθεν σκόπει. Τίνι γάρ δια-
φέρει ὁ πλούσιος τοῦ πένητος; οὐχ ἐν σῶμα περι-
ϐάλλεις οὐ μίαν τρέφει γαστέρα; τίνι οὖν πλεον-
εκτεῖς Ταῖς φροντίσι, τῷ δαπανᾶσθαι, τῷ παρ-
ακούειν Θεοῦ, τῷ διαφθείρειν τὴν σάρκα, τῷ λυμαί-
νεσθαι τὴν ψυχήν. Ταῦτα γάρ ἐστιν, οἷς πλεονεκτεῖ
τὸν πένητα⁸ ὡς εί γε πολλοὺς ἐπλήρου γαστέρας,
τάχα τι καὶ λέγειν εἶχεν, οἷον ὅτι πλείων ἡ χρεία,
καὶ μείζων ή τῆς δαπάνης ἀνάγκη. Ἀλλά καὶ νῦν
έχουσι, φησιν, εἰπεῖν, ὅτι πολλάς πληροῦσι, τὰς τῶν
οἰκετῶν, τὰς τῶν θεραπαινίδων. Ἀλλ’ οὑ χρείας ἐνε-
κεν, οὐδὲ φιλανθρωπίας τοῦτο γίνεται , ἀλλά τύφου
μόνον. ὅθεν οὐδ’ ἂν άνάσχοιτό τις τῆς ἀπολογίας αὐτῶν.
ε’. Διά τί γάρ πολλοὺς ἔχει οἰκέτας ; Ὥσπερ γὰρ ἐν
ἱματίοις τὴν χρείαν διώκειν δεῖ μόνον, καὶ ἐν τραπέ-
ζῃ, οὑτω καὶ ἐν οἰκέταις. Τίς οὖν ἡ χρείας Οὐκ έσ-
τιν οὐδεμία. Καὶ γάρ ἐνὶ τὸν ἕνα χρῆσθαι δεσπότην
οἰκέτῃ μόνον ἐχρῆν⁸ μᾶλλον δὲ καὶδύο καὶ τρεῖς δε-
σπότας ἐνὶ οἰκέτῃ. Εἰ δὲ βαρὺ τοῦτο, ἐννόησον τοὺς
οὐδέ ἕνα ἔχοντας, καὶ εὐκολωτέρας ἀπολαύοντας θε-
ραπείας ⁸ καὶ γὰρ αὐτάρκεις τῇ διακονίᾳ τῇ ἑαυτῶν
ἐποίησεν ό Θεὸς, μᾶλλον δὲ καὶ τῇ τοῦ πλησίον. Εἰ
δὲ ἀπιστεῖς, ἀκουε Παύλου λέγοντος ⁸ Ταῖς χρείαις
μου, καί [585] τοῖς οὖσι μετ’ ἐμοῦ ὑπηρέτησαν
αἰ χεῖρες αὗται. Εἶτα ό μὲν τῆς οἰκουμένης διδάα
σκαλος καὶ τῶν οὐρανῶν ἄξιος οὐκ ᾐσχύνετο μυρίοις
ὑπηρετῶν ⁸ σὺ δέ, εἰ μὴ πολλὰς περιφέρεις ἀνδρα-
πόδων ἀγέλας, αἰσχρὸν εἶναι νομίζεις, οὐκ εἰδὼς ὃτι
τοῦτο μὲν οὖν μάλιστά ἐστι τὺ καταισχῦνόν aa; Καὶ
γὰρ διὰ τοῦτο καὶ χεῖρας ἡμῖν ἔδωκεν ὀ Θεὸς καὶ
ἑξῆς.

S. JOANNIS CHRYSOSTOMI ARCHIEP. CONSTANTINOP.
