125

est, hoc est , aliena: rei usurpatio? Non enim satis
habet per peccatum nos dejicere, sed per poeniten-
tiam quoque, nisi vigilemus, idem efiicit. Atque ideo
πλεονεξίαν merito appellavit, cum per ea etiam qua:
nostra sunt, victoriam adipiscitur. Etenim per pec-
catum capere proprium ipsius est, at per poeniten-
tiam, non item : nostrum enim, non autem illius est
hoc armorum genus. Quamobrem cum hinc quoque
capere potest, animadverte quam turpis sit haec cla-
des, quantumque ille ut imbelles et miseros irrisurus
atque exagitaturus est , siquidem nos nostrismet ar-
mis subegerit. Perquam enim ridiculum ac summe
pudendum illud est, quod per medicamenta nostra
ipse vulnera efficiat. ideo Paulus dicebat , Non enim
ipsius cogitationes ignoramus; hoc est, quam multi-
plex , quam vafer , quam veterator ac versutus sit,
’ quam denique sub pietatis obtentu infestum nobis
hostem praebeat. Haec igitur nos quoque cogitantes
neminem umquam contemnamus , nec peccantes de-
speremus, nec rursum socordia langueamus ; verum,
cum peccatum admisimus, animum conteramus, nec
verba dumtaxat proferamus. Siquidem complures
novi qui se quidem peccata sua deflere aiunt, at inte-
rim nil magni operantur; verum jejunant illi quidem
ac vestes asperas gestant , cancrum majori pecunia-
rum cupiditate ﬂagrant, quam caupones; ira magis
corripiuntur, quam fera: ; atque obtrectatione magis,
quam alii laudationibus delectantur. Pcenitentia ista
non sunt : poenitentia: larva atque umbra ista sunt,
non poenitentia. Ob idque ad ejusmodi homines illud
usurpare licet, Videte ne circumveniamur a satana;
non enim ejus cogitationes ignoramus. Alios quippe
per peccata , alios per paenitentiam , alios alio modo
perdit ;'dum videlicet eos nullum ex pcenitcntia fru-
ctum percipere sinit. Nam cum quibusdam recta via
perniciem aii‘erre nequit, alteram viam init, sicque
se comparat , ut labores quidem augeat, fructus au-
tem adimat, ipsisque hoc persuadeat, ut tamquam
omni ex parte officio perfuncti, reliqua negligant.
Quocirca ne incassum nosipsos vexemus, brevem ad
hujnsmodi mulieres orationem habeamus : mulierum
enim potissimum hic morbus est. Praeclarum quidem
hoc quoque est , quod nunc facitis , hoc est jejunare
et humi cubare ac cinerem adhibere; sed nisi alia
insuper accesserint, nulla hinc utilitas consequetur.
Ostendit Deus quo pacto peccata remittat : quid igi-
tur rclicta hac via alteram vobis sternitis ? Peccarunt
quondam Ninivita: , eaque fecerunt quae vos quoque
nunc facitis; Sed videamus quidnam ipsis utilitatum
attulerit. Quemadmodum enim medici mgrotis multa
quidem remedia adhibent ; scd qui sagaci ingenio est,
non hoc perpendit, quod hoc atque illo medicamento
usus sit is qui adversa valetudine laborat, sed quam
utilitatem hinc sit consequutus: eodem modo hic
etiam res expendenda est. Quidnam igitur barbaris
illis utilitati fuit? Vulneribus suis jejunium adhibue-
runt, humi cubationem , saccum , cinerem , fletum :
adjunxerunt etiam vitze mutationem.
6. Videamus igitur quidnam horum sanitatem ipsis
se in altum extulerit : quod contrarium cst, non
