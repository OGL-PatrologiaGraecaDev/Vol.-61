
absque remuneratione, magna est merces propter
ipsum adire pericula. Si mortui non resurgunt, nian-
ducemus et bibamus : cras enim moriemur. [loc jam
verbum est irridentis. Quamobrem non hoc ex se ad-
dux’it, sed magniloquentissimum prophetam produxit
Isaiam, qui de iis , qui omnem sensum doloris exue—
runt et sunt deplorati, dicebat haec verba : Qui ma-
ctant situlos et sacriﬁcant oves, ut carnes comedunt et
uinum bibant .° qui dicunt, Comedamus et bibamus; cras
enim moriemur. Huic sunt aperta in auribus Domini
Sabaoth : et non remittetur vobis hoc peccatum, donec
fueritis mortui (Isai.22.13. i4 ). Si autem venia
tunc fuerunt privati qui hmo dicebant, multo magis
in gratia. Deinde ne asperiorem redderet orationem,
non amplius immoratur in adductione ad absurdum;
sed orationem rursus convertit ad exhortationem,
dicens: 55. Nolite seduci : corrumpunt bonos mores
colloquia praua. Haec autem dicebat, simul quidem
eos insectans tamquam insipientes; bonos enim beni-
gna ac miti appellatione hic signiﬁcavit, qui facile
possunt decipi ; simulque, quantum potuit, pro prte-
cedcntibus ipsis veniam concedens, et maximam
partem criminum ab eis propulsans et in alios trans-
ferens, ut hac quoque ratione eos attraheret ad pte-
nitentiam. Quod etiam in Epistola ad Galatas facit,
dicens : Qui autem vos conturbat, portabit judicium,
quisquis ille sit (Gal. 5. l0). δι. Euigilate juste, et no-
lite peccare. Tamquam ebriis dicit et furentibus. Nam
omnia simul et repente e manibus ejicere, ebrio-
rum erat et furentium, eo quod non amplius vi-
deant quae viderunt, neque credant iis quae prius
confessi sunt. Quid est autem. Juste 1’ Ad id quod
conducit et est utile. Est enim injuste evigilare et
expergisci, quando quispiam fuerit excitatus ad de.
trimentum suae animm. Recte autem addidit illud ,
Nolite peccare, ostendens quod hinc sint ipsis se-
mina incredulitatis. Hoc quoque alibi tacite signiti-
cat, quod vita corrupta mala gignat dogmata ε ut
quando dicit, Radix omnium malorum est avaritia .°
quam quidam appetentes aberraverunt a fide (l. Tim.
ϐ. 10). Multi enim male sibi conscii, nec volentes
dare poenas, ab hoc metu laeduntur in ﬁde resurre-
ctionis; sicut ii quidem certe qui multa et praeclara
recte gesserunt, quotidie cupiunt videre illum diem.
Ignorantiam enim Dei quidam habent; ad pudorem id
vobis dico. Vide quomodo rursus crimina transfert in
alios. Non enim dixit, Habetis ignorantiam, sed,
Ignorantiam quidam habent. Nam non credere resur-
rectioni , est ejus qui non valde scit inexpugnabilem
Dei virtutem et ad omnia sufﬁcientem. Nam si quae
sunt fecit ex iis qua: non erant, multo magis poterit
excitare et restituere ea qua: sunt dissoluta. Et quo-
niam eos vehementer tetigit et summopere eos car-
psit, reprebendens eos de ingluvie, de ignorantia et
stupore : mitigans ea qua: dicta sunt, dicit : Ad pg-
dorem vobis loquor; hoc est, ut corrigam, ut redu-
cam, ut vos pudore allecti reddamini meliores. Ti-
muit enim ne , si plus quam par esset eos secuisset ,
resilirent.
