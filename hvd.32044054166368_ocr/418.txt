613
om. 4. 0 1.

considera : natura cum armis suis, curn militaribus
omnibus copiis suis humi jacebat; ipse autem stabat
extenta manu, non coronam, sed gladium quavis co-
rona illustriorem tenente : atque angelorum agmen
applaudebat, ac Deus e czrlis victorem eum pronun-
tiabat. Quoniam enim in caelis conversatio erat, ideirco
caelesti quoque prreconio celebrabatur. Quidnam hoc
splendidius? imo quidnam cum hoc ενοι)ωο conferri
queat? Nam si, cum athleta vicisset, non praeco qui-
dam ex inferiori loco, sed rex ipse e superiore assur-
gens victoris laudes praedicaret; annon hoc ille coro-
nis ipsis honoriﬁcentius sibi esse duceret, omniumque
spectatorum oculos ad se converteret? Cum igitur
non mortalis quispiam rex, sed Deus ipse, non in hoc
theatro, sed toto orbe inspectante, atque angelorum
et archangclorum grege, alta voce de ca'lo clamans ,
victorem ipsum pronuntiet, ubinam, qumso, justum
illum collocabimus? Quin, si placet , vocem quoque
ipsam audiamus. Quaenam ergo ha:c vox est? Abraham,
Abraham, non extendas manum tuam in Isaac , nec
facias illi quidqttam. Nunc enim cognovi quod tu timeas
Dominum, quoniam non pepercisti unigenito ﬁlio tuo
propter me (Gen. ‘22. 12 ). Quid autem hoc? isne qui
omnia novit antequam oriantur, nunc demum cogno-
vit? Atqui hominibus quoque perspectajam erat ipsius
pietas : tot suae erga Deum benevolentia: argumenta
dederat; cum Deus ad eum dixisset, Egredere de terra
tua, et de cognatione tua (Gen. 12. 1 ) : cum ob ipsum
atque honoris ipsius causa nepoti suo primatu cessis-
set : cum eum e tot tantisque periculis extraxisset :
cum in Egyptum ipsius jussu profectus fuisset, atque
uxore sibi adempta non indignationem concepisset,
aliaque multa fecisset. Quibus ex rebus homo etiam,
ut jam dixi, pietatem ipsius compertam habere po-
tuisset, nedum Deus , qui non exspectat ut per ipsas
res linem noscat. Quonam autem modo illum justum
pronuntiasset, si ipsum ignorasset? Credidit enim,
Engoit,4Alg1;ham, et reputatum est ipsi ad justitiamom. . .
6. Quid igitur est istud, Nunc cognovi? Syrus qui-
dem sic habet, Nunc declarasti, subaudi, hominibus.
Nam ipse jampridem atque ante omnia jussa id noram.
Cur autem nunc quoque hominibus? annon illa ad de-
clarandam ipsius erga Deum benevolentiam sufﬁcie-
bant? Sufﬁciehant sane; verum hoc tanto illa omnia
antecellit, ut prae eo nihil prorsus illa esse videantur.
Quamobrem, nt praeclarum hoc facinus amplificaret,
atque reliquisomnibus praestantius esse ostenderet, his
verbis usus est. Etenim hoc etiam in hominum consue-
tudine positum e51, nt in eximiis ac pra-cellentibns re-
bus palmamque obtinentibus ad hunc modum loquan-
tur: verhi gratia, cum quis majus quam antea munus
a quodam accipit, saepe ita loquitur : Nunc perspexi,
quod me ille amet : non hoc dicens quasi ea qua: pra:-
cedentis temporis erant ignoret; scd ut hac ratione
ostendat, munus istud quo nunc allectus est, exteris
omnibus praestare. Sic Deus quoque humano more
loquens, Nunc, inquit, cognovi : nilnl hisce verbis ,
quam certaminis magnitudinem , exprimere volens ,
