455

£33
quid brutum ac stolidum est, infra relictis; si quid
ratione praeditum est , accipe atque ascende, quem-
admodum ille assumpsit Isaac. Altare quoque pe-
rinde ut ille, exstrue, tamquam humani nihil ha—
bens , atque extra naturam raptus: quandoquidem ct
ille, nisi a natura excessisset , ﬁlium non jugulasset.
Nec quidquam tum te interturbet , sed supra ipsos
etiam cazlos assurge : acerbe ingemisce, confessio-
nem ntacta: Dic enim tu prior iniquitates tuas,inquit, ut
justiﬁceris :macta contritionem cordis. Hae victitmc
non in cinerem desinunt, nec in fumum dilabuntur ,
nec lignis et igne opus habent, sed dumtaxat animo
compuncto: hoc ligna, hoc ignis est, urens illa, sed
non perurens. Nam qui ferventer orat, uritur quidem,
at non peruritur, sed sicut aurum , quod igne explo-
ratur, splendidius efficitur.
Non precandum contra inimicos. — Ad haec illud
cave, ne ullum in oratione verbum emittas, quod
Dominum irritet, vel in hostium tuorum perniciem
ipsum adeas. Nam si vel hostes habere, probro non
caret, cogita quantum malum sit adversus eos orare?
Pro eo Oportebat excusare te quod hostes habes, tu
vero contra eos quoque accusas. Et quam tandem
veniam obtinere queas, cum eo quoque tempore aliis
obtrectes, quo ingenti ipse misericordia opus habes?
Etenim eo accessisti, ut pro tuis peccatis orares : ne
igitur alienorum peccatorum recorderis, ne alioqui
tuorum ipse memoriam refrices. Nam si dixeris,
Hostem percute, os tuum obstruxisti, jatn linguae fi-
duciam praecidisti : primum nempe, quia ab ipso
statim initio Dominum ad iracundiam iucitasti; deinde
quia contraria postulas, quam oratio ferat. Nam si
pro peccatorum remissione Deum precaris, qui ﬁt,
ut pro supplicio verba facias? Quin contra potius fa-
ciendum erat, pro ipsis quoque preces fundere , ut
hoc pro nobis quoque cum ﬁducia peteremus. Nunc
vero Judicis sententiam per tuam occupasti, dum
petis ut de precantibus supplicium sumat : quod qui-
dem onmem tibi veniam adimit. Contra si pro ipsis
preceris, etiamsi pro peccatis tuis nullum verbum fe-
ceris, rem totam confecisti. Cogita quotnam in lege
sacrificia sint: sacrificium laudis, sacrificium confes-
sionis. sacrificium salutis, sacrificium purgationqu ,
ac sexcenta alia : atque interim nullum est adversus
inimicos , sed pro propriis peccatis aut etiam recte
factis. Num alium Deum adis? Annon ad illum accedis,
qui dixit, Orate pro inimicis vestris ( Η att/1. 5. 44). Quo-
nam igitur modo adversus illos clamitas ? cur Deum,
ut legem suam infringat, rogas ? A supplicis persona
istud alienum est : nemo supplicat ut alius pereat,
sed ut ipse salutem consequatur. Quid igitur suppli-
cis ejusdem personam geris, dum accusatoris verba
habes? Ac quidem cum pro nobis ipsis oramus,
scabimus nos, oscitamus, et in sexcentas cogitationes
, labimur; cum autem adversus inimicos, attenti ac
vigilantes hoc facimus. Quia enim diabolus illud no-
vit, quod in nos ipsos gladium impellimus; non mi-
nime distrahit vel avocat, uthac ratione majorem
nobis perniciem afferat At, inquies, laesus sum et
nobis injuriam inferunt, vehementius angamur, quam
