ιω

H5
nondum licebat , promissione adventus sui illos cor-
rigit: neque hoc tantummodo, sed etiam missione
discipuli. Ideo namque , inquit , misi ad vos Timo-
theam. Ideo : quare? Quia vestrum ut ﬁliorum curam
gero , ut qui vos genuerim. Etcum commendatione
personae est epistola : Qui est ﬁlius meus dilectus , et
ﬁdelis in Domino . lloc autem dixit, et ut amorem
suum ostendat , et ut illos prmparet ad illum reve-
renter videndum. Neque tantum ﬁdelem dicit , sed ,
In Domino; id est, in rebus qua: secundum Dominum
sunt. Quod si in saecularibus rebus lidelem esse laus
est, multo magis in spiritualibus. Si ergo dilectus
ejus ﬁlius sit, cogita quantus sit amor l’auli in Corin-
thios, quorum gratia ab illo voluerit separari. Si au-
tem ﬁdelis sit, inculpate res administrabit. Qui vos
commonefaciet. Non dicit, Docebit , ne id tegre fer-
rent, ut qui ab ipso discerent. ideoque in ﬁne ait :
Opus enim Dei operatur sicut et ego (l. Cor. 16. l0) :
ne quis ergo illum despiciat. Nulla enim in apostolis
erat invidia, sed unum spectabant, nempe Ecclesiae
aediﬁcationem : et si minor erat is qui operabatur ,
cum omni studio fovebant illum et juvabant. Qua-
propter non satis habuit dicere , Commonefaciet ; sed
illorum invidiam magis abscindere volens (juvea
nis namque erat Timotheus): ideo subjunxit, Vias
meas. Non suas, sed, Meas; id est, wconomias,
pericula, mores, leges, statuta, canones apostoli-
cos et alia omnia. Quia enim dixit, Nudi sumus
et colaphis «edimur et instabiles sumus: et hinc ,
inquit, omnia vos commonefaciet et leges Christi,
ut hzereses deleat. Deinde superiora repetens subjun-
git, Qua: sunt in Christo : omnia uti solet Do-
mino referens, et ﬁde digna sequentia reddens : qua-
re subdit : Sicut ubique in omni Ecclesia doceo.
Nihil apud vos novi dixi : horum mihi consciae sunt
reliqua: omnes Ecclesiae. Vias autem illas in Christo
dicit, ostendens illas nihil humanum habere, et cum
ejus auxilio se recte omnia gerere. Postquam autem
haec dixit et illos curavit; aggressurus accusationem
fornicatoris, rursus ira plenos sermones emittit, non
quod ille ita affectus esset, sed ut illos corrigat; et
fornicatore dimisso, alios alloquitur, ne suis quidem
verbis dignum illum judicans : quod erga servus qui
admodum offenderunt facere solemus. Et quia dixit,
Timotheum mitto; ne ideo segniores evadant, vide
quid dicat : Tamquam non venturus sim ad vos , sic
inﬂati sunt quidam. His enim et illos perstringit et
alios quosdam , altos illorum sensus exagitans. Est
enim crimen appetiti principatus , absentia doctoris
ad arrogantiam uti. Quando enim plebem alloquitur,
perpende mihi quomodo ad pudorem inducat ; quane
do autem eos qui in causa mali sunt, vehementius
agit. Illis enim dicit, Omnium peripsema; illosque
leniens addit, Non ut confundam vos, lucc scribo : his
autem, Tamquam non venturus sim ad nos, inﬂati sunt
quidam; ostendens puerilis animi esse arrogantiam.
Etenim pueri absentia magistri segniores ﬁunt. Iloc
ergo indicatur, et quod praesentia satis sit ad correc-
tionem.
