ΒἹῚ
λίζοντας τοὺς ἀδελφοὺς διά τῶν εἰδωλοθύτων, τοὺς ἀπ’
ἀνθρώπων ὀνομαζομένους, τοὺς τῇ ἀναστάσει διαπι-
στοῦντας. Οὐκ ἐφόϐησε δέ μόνον, άλλά καὶ ἐδειξε τῆς
ἀρετῆς τὴν ὁδὸν, καὶ τῆς κακίας τὴν πηγήν. ’Ὠσπερ
γὰρ σφοδρά περὶ αὐτὸν ἡ ἀγάπη γενομένη, πάντα
τῶν ἁμαρτημάτων τά εἴδη κατασϐέννυσι καὶ ἐξωθεῖ·
οὓτως ὅταν ἀσθενεστέρα ᾗ, βλαστάνειν ταῦτα ποιεῖ.
Μαραναθά. Τίνος ἐνεκεν τοῦτο εἴρηται ; τί δήποτε
καὶ Ἐϐραΐδι φωνῇ; Ἐπειδὴ πάντων τῶν κακῶν 6
τῦφος αίτιος ἦν· τοῦτον δὲ τὸν τῦφον ἡ ἔξωθεν σοφία
ἐποίει, καὶ τοῦτο τὸ κεφάλαιον τῶν κακῶν ἦν, ὃ
μάλιστα τὴν Κόρινθον διέσπασε· καταστέλλων αὐ-
τῶν τὸν τῦφον, οὑδέ Ἐλλάδι κέχρηται γλώσσῃ. ἀλλὰ
τῇ Ἐϐραΐδι, δεικνὺς ὅτι οὐ μόνον οὑκ αἰσχύνεται τὴν
ίδιωτείαν, ἀλλά καὶ⁸ μετά πολλῆς ἀσπάζεται τῆς
θερμότητος. Τί δέ ἐστι Μαραναοά; '0 Κύριος ἡμῶν
ἦλθε. Τίνος οῦν ἐνεκεν αὐτὸ τοῦτό φησι; Τὸν τῆς
οἰκονομίας βεϐαιῶν λόγον, ἐξ ὧν μάλιστα τά σπέρ-
ματα τῆς ἀναστάσεως συντέθεικεν· ού τοῦτο δέ μόνον,
ἀλλά καὶ ἐκείνους ἐντρέπων, ὡς ἂν εί ἔλεγεν· Ὅ
κοινὸς πάντων Δεσπότης καταϐῆναι τοσοῦτον κατ-
ηξίωσε, καὶ ὑμεῖς ἐν τοῖς αὑτοῖς ἐστε, καὶ ἐπιμένετε
ἀμαρτάνοντες; καὶ ού φρίττετε τῆς ἀγάπης τὴν
ὑπερϐολὴν, τῶν ἀγαθῶν τὸ κεφάλαιον ; Ἐννόησον γάρ
τοῦτο μόνον, φησὶ, καὶ ἀρκέσει σοι είς πάσης ἀρετῆς
προκοπὴν, καὶ πᾶσαν δυνήσῃ κατασϐέσαι ἁμαρτίαν.
Ἠ χάρις τοῦ Κυρίου ἡμῶν Ἰησοῦ Χριστοῦ μεθ’
ὑμῶν. Τοῦτο διδασκάλου, τὸ μὴ μόνον συμϐουλαῖς,
ἀλλά καὶ εὐχαῖς βοηθεῖν. Ἦ ἀγάπη μου μετὰ πάν-
των ὑμῶν ἐν Χριστῷ Ἰησοῦ. Ἀμήν. ἰνα γὰρ μὴ
νομίσωσιν, ὅτι κολακεύων αὐτοὺς είς τοῦτο κατέληξε,
φησίν · Ἑν Χριστῷ Ἰησοῦ. Οὐδὲν γὰρ ἀνθρώπινον
ἐχει οὐδὲ σαρκικδν, ἀλλά πνευματική τίς ἐστι· διδ
¹σφόδρα γνησία· καὶγὰρ σφόδρα ἐρῶντος τδ ῥῆμα ἦν.
Καὶ γάρ ἐπειδὴ διειστήκει τῷ τόπῳ, καθάπερ δεξιᾶς
τινος ἐκτάσει, ταῖς τῆς ἀγάπης αὐτοὺς χερσί⁵ περι-
λαμϐάνει 1411] λέγων, Ἠ ἀγάπη μου μεθ’ ὑμῶν,
ῶς ἂν εί ἐλεγε· Μετά πάντων ὑμῶν ἐγώ. Δι’ ὧν
δείκνυσιν, ὃτι ού θυμοῦ οὐδὲ ὀργῆς ἦν τά γραφέντα,
ἀλλά κηδεμονίας, ὅπου γε μετὰ τοσαύτην κατηγορίαν
οὐκ ἀποστρέφεται, ἀλλά καὶ φιλεῖ καὶ περιλαμϐάνει
’ πόρρωθεν αὐτοὺς ὄντας, διά τῶν Ἔπιστολῶνικαὶ τῶν
γραμμάτων τούτων αὐτοῖς περιχυθεὶς. Οῦτω γὰρ τὸν
διορθοῦν-,τα δεῖ ποιεῖν· ώς ὃ γε ὀργῇ μόνον ποιῶν,
οἰκεῖον πάθος πληροῖ· ὀ δὲ μετά τὸ διορθῶσαι τὸν
ἁμαρτάνοντα , καὶ τά τῆς ἀγάπης ἐπιδεικνύμενος ,
δείκνυσιν ὅτι κάκεῖνα φιλοστοργίας ἦν, ὅσα ἐπιπλήτ-
των ἐλεγεν. υῦτω δὴ καὶ ἡμεῖς ἀλλήλους παιδεύωμεν,
καὶ μήτε 6 ἐλέγχων ὀργιζέσθω· οὐ γὰρ διορθώσεως
τοῦτο, ἀλλά πάθους· μήτε ὀ ἐλεγχόμενος δυσχεραι-
νέτω· ίατρεία γὰρ τὸ γινόμενον, οὑκ ἀπέχθεια. Εἰ δέ
ἰατρῶν παῖδες καίουσι καὶ οὐκ ἐγκαλοῦνται, πολλάκις
καὶ διαμαρτάνοντες τοῦ τέλους, ἀλλὰ καὶ ἀλγοῦντες
οἰ καιόμενοι καὶ τεμνόμενοι, εὐεργέτας εἶναι νομί-
ζουσι τοὺς τὴν ἀλγηδόνα ταύτην διεγείροντας· πολλῷ
μᾶλλον τὸν δεχόμενον ἐλεγχον οὕτω διακεῖσθαι χρὴ ,
καὶ⁸ ὡς ίατρῷ προσέχειν τῷ διορθοῦντι, ἀλλ’ οὐχ ὡς
ἐχθρῷ. Καὶ ἡμεῖς δὲ οἱ ἐπιτιμῶντες προσίωμεν μετά
πολλῆς τῆς ἡμερότητος , μετά πολλῆς τῆς συνέσεως,

S. JOANNIS CHRYSOSTOMI ARCHIEP. CONSTANTINOP. 578
