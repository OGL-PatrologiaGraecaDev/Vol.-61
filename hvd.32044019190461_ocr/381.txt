δ. JOANNIS σιιιιγδοετοδιι
876

375
(iant, ut qui seditionem agitent. Et adversus eos
quidem qui decipiunt, est illud , Vigilate, state; ad-
versus eos autem qui insidiantur, est hoc, Viriliter
agile; adversus eos vero qui seditionem agitant et
conantur divellere ac distrahere, est illud, Omnia
vestra in caritate ﬁant; quod quidem est vinculum
perfectionis, et radix forisque bonorum. Quid est
autem illud, Omnia in caritate? Sive quispiam in-
crepat , inquit, sive imperat, sive paret imperio,
sive discit, sive docet, omnia cum caritate. Nam
et cuncta qua: dicta sunt, ideo contigerant, quod
caritas neglecta fuisset. Nam si ea non esset negle—
«ιιι, non fuissent inflati, non dixissent, Ego quidem
sum Pauli, ego vero Apollo (1. Cor. 1. 12) : si ipsa
adfuisset, non foris judicio contendissent, imo ne
contendissent quidem : si ipsa adfuisset, ille uxorem
patris non accepisset, non fratres infirmos contem-
psissent, hmreses non habuissent, propter charismata
inanem gloriam non concepissent. Propterea dicit,
Omnia cum caritate fiant. 15. Obsecro autem uos, fra-
tres, nostis domum Stephano: , quod sunt primitiis
Achaica, et in ministerio sanctorunt ordinaverunt seipsos.
2. Etiam in initio hujus meminit dicens, Bapti-
καινί autem et Stephano: domum (1. Cor. 1.16) : et
nunc eam dicit esse primitias , non solum Corinthi,
sed et totius Graeciae. Non est autem hoc quoque
parvum encomium, accessisse primum ad Christum.
Quamobrem etiam in Epistola ad Romanos ex eo
quosdam laudans dicebat : Qui etiam ante me geniti
suntin Christo (Rom. 16. 7). Nec dixit eos primos
credidisse, sed fuisse primitias, ostendens, cum fide
vitam etiam optimam exhibuisse, tamquam ex fructi-
bus, se omni ex parte dignos praebentes. Oportet enim
primitias esse meliores caeteris, quorum sunt primitim:
quod his quoque per hanc dictionem suo testimonio
tribuit Paulus. Non enim solum , sicut dixi , vere et
sincere crediderunt, sed etiam multam ostenderunt
pietatem, vegetamque virtutem, et in eleemosynis dan-
dis munificentiam. Non solum autem hinc, sed etiam
aliunde eorum ostendit pietatem, ex eo quod totam
domum.pietateimpleverint. Quod autem bonis quoque
operibus et recte factis essent ornati, significat per ea
quae deinceps sequuntur, dicens : In ministerio sancto-
rum ordinaverunt seipsos. Audivistis hospitalitatis
quanta sint encomia ? Non enim dixit, Ministrant, sed,
Ordinaverunt seipsos : hanc vitam perpetuo elegerunt,
in hac se exercent meditatione. 16. Ut et vos subditi
sitis ejusmodi. l-loe est, ut alter alteri opem feratis,
et ad impensas pecuniae et ad obeundum ministerium
corporis, ut communicetis. Nam illis labor erit levis,
quando habuerint socios, et ad plures transiverit
beneficium. Et non dixit absolute, Cooperamini , sed
etiam in iis quae jusserint parete , accuratam osten-
dens obedientiam. Et ne eis videatur gratificari, ad-
didit: Et omni coeperanti et laboranti. Hzec sit, inquit,
lex communis: neque enim privatim ac seorsum
dico de illis , sed si quis est illis similis, his quoque
fruatur. Propterea et eos incipiens commendare,
ipsos quoque evocat testes, dicens: Obsecro autem
