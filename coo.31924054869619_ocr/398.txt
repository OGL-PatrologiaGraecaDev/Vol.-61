μοι μείζονα ὄψονται, καὶ οἱ πόδες ἐπὶ νεφελῶν ἀρ-
θήσονται, καὶτὸ διαφθειρόμενον τοῦτο σῶμα ἀθανα-
σίαν ὲνδύσεται, καὶ λαμπρότερον τὸν υἰὸν ἀπολήψοο
μαι. Εἰ δὲ λυπεῖ σε τὰ ὁρώμενα, τέως εἰπὲ πρὸς ὲαυ-
τόν· Ίμάτιον τοῦτό ἐστι, καὶ ἀπεδύσατο, ὥστε αὐτὸ
πολυτελέστερον ἀπολαϐεῖν* οἰκία αὕτη ἐστὶ, καὶ καθ-
ῃρέθη, ὥστε γενέσθαι αὑτὴν φαιδροτέραν. Καθάπερ
γάρ ἡμεῖς, ἐπειδὰν μέλλωμεν καθαιρεῖν οἰκίας, οὑκ
ἀφίεμεν τοὺς ἔνδον οἰκοῦντας μένειν, ἀλλ’ ὥστε άπ-
αλλαγῆναι τῆς κόνεως καὶ τοῦ θορύϐου, [ἀλλὰ] κε-
λεύσαντες πρὸς βραχὺ μεταστῆναι, ἐπειδὰν κατα-
σκευάσωμεν ἀσφαλὲς τὸ δωμάτιον, τότε αὑτοὺς μετὰ
ἁδείας εἰσάγομεν οὑτω καὶ ὁ Θεὸς ποιεῖ, καθελὼν
αὐτοῦ τὴν σαθρὰν σκηνὴν, τέως είς τὴν πατρικὴν αὑ-
τὸν ἐλαϐεν οἰκίαν καὶ⁹ πρὸς ἑαυτὸν, ἵν’ ὅταν καθαιρε-
θῇ αὕτη καὶ οἰκοδομηθῇ, λαμπροτέραν αὑτὴν τότε
αύτῷ ἀποδῷ. Μὴιτοίνυν εἴπῃς, ὅτι Ἀπόλωλε καὶ
οὐκέτι ἔσται’ καὶ γὰρ ἀπίστων τὰ ῥήματα ταῦτα⁸
[427] ἀλλ’ εἰπὲ, Καθεύδει καὶ ἀναστήσεται, ἀπεδή -
μησε καὶ ἥξει μετά τοῦ Βασιλέως. Τίς ταῦτά φησίν;
Ὀ τὸν Χριστὸν έχων ὲν ἑαυτῷ λαλοῦντα. Εἰ γὰρ πι-
³ Ms. , ὀδυρωμένων.
Μ
ΟΜΙΛΙΛ B'.
Εἴτε δὲ θλιϐόμεθα, ὑπὲρ τῆς ὑμῶν παρακλήσεως
καὶ σωτηρίας, τῆς ἐνεργουμένης ἐν ὑπομονῇ
τῶν αὐτῶν παθημάτων,’ὦν καί ⁷ ἡμεῖς πάσχο-
per καὶ ἢ ἐλπὶς ἡμῶν ,ϐεϐαία ὑπὲρ ὑμῶν.
α’. Εἰπὼν μίαν καὶ πρώτην παρακλήσεως καὶ πα-
ραμυθίας ἀφορμὴν (αὕτη δὲ ἦν τὸ τῷ Χριστῷ κοινω-
νεῖν), τίθησι καὶ δευτέραν ταύτην ἦν φησιν. Ἔστι δὲ
αῦτη, τὸ αὐτῶν τῶν μαθητευομένων ἐντεῦθεν κατα-
σκευάζεσθαι τὴν σωτηρίαν. Μὴ τοίνυν καταπέσητε,
φησὶν, ἐπειδὴ θλιϐόμεθα, μηδὲ θορυϐηθῆτε καὶ δεί-
σητεο καὶ γὰρ δι’ αὐτὸ τοῦτο μᾶλλον ἂν εἴη δίκαιον
ὑμᾶς θαρρεῖν. Εἰ γὰρ μὴ ἐθλιϐόμεθα, πάντας ἂν ὑμᾶς
ταῦτα ἀπώλεσε. Πῶς καὶ⁵ τίνα τρόπον ; Ὅτι εἰ μαλα-
κισθέντες κοιλ⁸ τὰ δεινὰ δείσαντες, μὴ ἐκηρύξαμεν
ὑμῖν τὸν λόγον, ὥστε μαθεῖν τὴν ἁληθῆ γνῶσιν, ὲν
ἐσχάτοις ἦν τά ὑμέτερα. Εἶδες πάλιν Παύλου τὴν
βίαν καὶ τὴν φιλονεικίαν ; ἀφ’ ὧν ὲθορυϐοῦντοι, ἀπὸ
τούτων αὐτοὺς παραμυθεῖται. Ὄσῳ γάρ ἂν ὲπιτείνη-
ται τά τῶν διωγμῶν τῶν ἡμετέρων, φησὶ, τοσούτῳ
μᾶλλον ἐπιδιδόναι δεῖ τὰ τῆς χρηστῆς ἐλπίδος ὑμῖν·
ἐπειδὴ καὶ τοσούτῳ μᾶλλον αὒξεται τά τῆς σωτηρίας
τῆς ὑμετέρας, καὶ τά τῆς παρακλήσεως. Τί γὰρ ἴσον
εἰς παρακλήσεως λόγον τοῦ τοσούτων ἐπιτυχεῖν ἀγα-
θῶν διά τοῦ κηρύγματος; Εἶτα ἵνα μὴ δόξῃ εἰς έαυυ
τὸν μόνον τὸ ἐγκώμιον περιιστᾷν, ὅρα πῶς καὶ ὲκεί-
νους ποιεῖ τῶν ἐπαίνων τούτων [428] κοινωνούς.
Εἰπὼν γὰρ, Εἴτε δὲ θλιϐόμεθα, ὑπὲρ τῆς ὑμῶν
παρακλήσεως καὶ σωτηρίας, ἐπήγαγε, Τῆς ἐνερ-
τουμένης ἐν ὑπομονῇ τῶν αὐτῶν παθημάτων, ὧν
καὶ ἡμεῖς πάσχομεν. Σαφέστερον μὲν οῦν αὑτὸ τί·
θησιν ὕστερον λέγων οὕτως· ὅτι Ὥσπερ κοινωνοί
⁸ his. el marg. Savil., ἐθορυϐοῦντο. Editi ἐφοϐοῦντο.

391
