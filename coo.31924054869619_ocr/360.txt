
m IN EPIST. t an con. nosne. XL.
Quid autem tunc accidebat? Ex eo quod superabun-
dabat, scatebant vermes.
Deliciarum fructus corruptio est. — Hoc quoque
nunc in his experimur. Alimenti enim mensura eadem
est omnibus; unum enim ventrem implemus : apud
te autem, qui expleris deliciis, est plus stercoris. Et
sicut illic in domibus qui plus colligebant, quam erat
constitutum, non manna congregabant, sed plures
vermes et putredinem : ita etiam in deliciis etin su-
perabundantia non plus alimenti, sed plus corruptio-
nis congregant qui ventri indulgent ct inebriantur.
Sed tamen qui nunc sunt, tanto sunt illis pejores,
quod illi quidem hoc semel passi, castigati sint et
sibi temperarint; isti autem quotidie hunc vermem
illo multo graviorem, in domos suas introducentes,
neque sentiunt neque satiantur. Nam quod lucc illis
sint similia, quod ad inanis laboris attinet rationem
(supplicio enim hzee sunt multo graviora), hinc con-
sidera. ln quo enim differt dives a paupere? nonne
unum induit corpus, nonne unum alit ventrem? in
quo ergo plus abundat? ln sollicitudinibus, in consu-
mendo, in eo quod Deo non pareat et obediat, in eo
quod carnem corrumpat, in eo quod animae exitium
afferat. Ηωο enim sunt ea, in quibus plus habet quam
pauper. Nam si multos impleret ventres, haberet
fortasse aliquid quod diceret, nempe pluribus esse
opus, et sumptus majorem esse necessitatem. At
nunc quoque, inquit, habent quod dicant, quod plu-
res impleant ventres, nempe famulorum et ancilla-
rum. Sed non ex necessitate neque promer benigni-
tatem et humanitatem hoc ﬁt, sed solum propter
fastum et superbiam : unde nec admitti potest.
5. Servorum multitudo vituperatur. Contra eos qui
cum [catulorum agmine incedunt. —- Cur enim multus
habet ministros? Sicut enim in veStibus et in mensa
solus usus est attendendus, ita etiam in ministris.
Quis est ergo usus? Nullus penitus: uno enim fa-
mulo unum dominum solum uti oporteret, vel potius
duos et tres dominos uno famulo. Si autem hoc est
grave, cogita eos qui nullum habent, faciliori autem
et expeditiori fruuntur ministerio : Deus enim fecit
eos qui sufﬁcerent suo, imo vero et proximi ministe-
rio. Si autem non credis, audi Paulum dicentem:
Ν ecessitatibus meis, et iis qui mecum sunt, ministrarum
hae manus (Act. 20. 54). Siccine totius quidem orbis
doctor et dignus caelis non erubescebat ministrare
innumerabilibus; tu autem turpe esse ducis, si non
circumferas multos greges mancipiorum, nesciens
quidem hoc esse quod te maxime afﬁcit dedecore?
Propterea enim dedit nobis Deus et manus et pedes,
ne opus haberemus famulis. Neque enim eo, quod
esset opus, introductum fuit genus famulorum; nam
alioqui cum Adamo creatus fuisset famulus ; sed est
pinna peccati et mulcta inobedientize. Christus autem
