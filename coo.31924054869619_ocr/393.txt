38⁸1

crimini ne vertite, quod ad vos non accesserimus :
si quidem nobis omne tempus in insidiis et invasio-
nibus , depellendisque ingruentibus periculis tereba-
tur. 5. Quoniam sicut abundant Christi passiones in
nobis, ita etiam per Christum abundat consolatio nostra.
Etenim ne discipulorum animos calamitates suas
nimium exaggerando consternaret , ostendit rursum
ingentem quoque consolationis copiam esse : sicque
animos eorum erigit. Neque hac tantum ratione, sed
eo etiam, quod eos Christi submoneat, ipsiusque
passiones esse asserat: atque ante consolationem
ab ipsis queque calamitatibus consolationem inducit.
Quid enim suavius ac jucundius, quam me Christi
socium effici, atque ipsius causa hac perpeti? Quid
cum hac consolatione comparandum? Nec vero hinc
tantum, sed aliunde quoque eorum, qui calamita-
tibus conﬂictantur, animos attollit. Unde tandem
aliunde? llinc nempe, quod ait, Abundant. Non
enim dixit, Quemadmodum Christi passiones nobis
’ ingruunt, sed, Sicut abundant. Quibus verbis illud
ostendit, quod non modo illius cruciatus, sed his
quoque plures perferant. Non enim, inquit, ea
tantummodo, qua: ipse passus est, pertulimus , ve-
rum his etiam ampliora. Sic enim considera : vexatus
est, persequutionem passus est Christus , ﬂagris
cmsus est , mortuus est. At nos , inquit , his plura
patimur: quod quidem vel solum ad consolationem
satis esse queat. Nec quisquam hunc sermonem ar-
rogantia: ac temeritatis damnet : nam et alio loco
ait: Nunc gaudeo in passionibus meis, atque adim-
plco ea qua: desunt passionibus Citriin in carne mea
(Coloss. ί. 4 ). At neutrum horum temeritatis ullius
et arrogantia: est. Sicut enim discipuli majora, quam
ipse, miracula fecerunt; Qui enim credit in me,
inquit, majora his faciet (Joan. Μ. 12); totum autem
ipsi adscribitur, quiin ipsis operabatur: sic etiam plu-
ra, quam ipse, perpessi sunt; at universum hoc rur-
sus ipsi adscribi debet, qui eos consolabatur, atque ita
comparabat, ut ingruentia mala forti animo perferrent.
ι. Unde etiam Paulus, quam excelse loquutus es-
set, agnoscens, vide quomodo hoc rursus bis verbis
mitiget, 1 ta et per Christum abundat consolatio nostra:
totum hoc acceptum illi referens, atque ipsius beni-
gnitatem praedicans. Non enim, inquit, quanta cala-
amitate, tanta quoque consolatione afficimur, sed
multo majore. Neque enim dixit, Consolatio calami-
tates aequat, sed, Abundat consolatio; ita ut certami-
num tempus , aliarum rursus coronarum tempus sit.
Quid enim, quaeso, tam amplum ac praclarum, quam
ob Christmn ﬂagris cadi, etcum Deo colloqui, omni-
busque robore prmstare, ac persequutores vincere,
neque ab universo terrarum orbe subigi et expugnari
posse, atque ejusmodi bona hinc exspectare, quae nec
oculus vidit , nec auris audivit, nec in cor hominis
ascenderunt? quid tam egregium, quam pietatis causa
premi, atque innumeris Dei consolationibus frui,
ac tot tantisque peccatis liberari, et Spiritu sancto
et sanctitate atque iustitia donari, nec quemquam
metuere ac perhorrescere, atque in ipsismet pericu-
