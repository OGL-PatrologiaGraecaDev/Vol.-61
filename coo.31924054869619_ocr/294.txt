εις-ι
κατὰ σύγκρισιν ἑτέραν ἐπαίρων αὐτῆς τὸ ἀξίωμα,
καί λέγων οὕτως· Εἴτε δὲ προφητεῖαι καταργη-
θήσονται, εἴτε γλῶσσαι παύσονται. Εἰ γὰρ ἀμ-
φότερα ταῦτα τῆς πίστεως ἐνεκεν εἰσενήνεκται,
ταύτης πανταχοῦ διασπαρείσης, περιττὴ τούτων ή
χρεία λοιπόν. Ἀλλ’ οὐ τὸ ἀγαπᾷν ἀλλήλους παυθή-
σεται, ἀλλὰ καὶ⁸ ἐπιδώσει μειζόνως, καὶ ἐνταῦθα καὶ
κατὰ τὸ μέλλον, καὶ τότε μᾶλλον ἦ νῦν. Ἐνταῦθα
μὲν γὰρ πολλὰ τά χαυνοῦντα τὴν ἀγάπην, χρήματα,
πράγματα, πάθη σωμάτων, νοσήματα ψυχῆς · ἐκεῖ
δὲ οὐδὲν τούτων. Ἀλλά τὸ μὲν προφητείας κατ-
αργεῖσθαι καὶ γλώσσας, θαυμαστὸν οὐδέν · τὸ δὲ
γνῶσιν καταργεῖσθαι, τοῦτό ἐστι τὸ τὴν ἀπορίαν
ποιοῦν· καὶ γὰρ καὶ τοῦτο προσέθηκεν εἰπὼν, Εἴτε
γνῶσις καταργηθήσεται. Τί οὖν ; ἐν ἀγνωσία μέλ-
λομεν ζῇν τότε; Ἀπαγε · καὶ γάρ τότε μάλιστα [511]
ἐπιταθῆναι εἰκὸς τὴν γνῶσιν. Διὸ καὶ ἔλεγε, Τότε
ἐπιγνώσομαι, καθὼς καὶ ἐπεγνώσθην. Διά τοι
τοῦτο, ἵνα μὴ ὁμοίως τῇ προφητείᾳ καὶ ταῖς γλώσσαις
καὶ ταύτην καταργεῖσθαι νομίσῃς. Εἰπὼν, εἴτε γνῶ-
σις καταργηθήσεται, ούκ ἐσίγησεν, ἀλλ’ ἐπήγαγε
καὶ τὸν τρόπον τῆς καταργήσεως, ταχέως προσθεὶς
τὺ, Ἐκ μέρους γινώσκομεν, καί ἐκ μέρους προ-
φητεύομεν. Ὅταν δὲ ἔλθῃ τὸ τέλειον, τότε τό ἐκ
μέρους καταργηθήσεται. Οὐκ ἄρα ή γνῶσις καταρ-
γεῖται, ἀλλά τὸ μερικὴ εἷνάι γνῶσις· οὐκέτι γὰρ
τοσαῦτα εἰσόμεθα μόνον, ἀλλά καὶ πολλῷ πλείονα.
Ἵνα δὲ καὶ ἐπὶ ὑποδείγματος αὐτὸ ποιήσω φανερὸν,
νῦν ἴσμεν ὃτι πανταχοῦ ἐστιν 6 Θεὸς, ἀλλά πῶς,
οὐκ ἴσμεν. "Ut: ἐξ οὐκ όντων τὰ ὅντα ἐποίησεν, ἰσι-
μεν · τὸν δὲ τρόπον ἀγνοοῦμεν · ὅτι ἐκ Παρθένου
ἐτέχθη, πῶς δὲ, οὐκέτι. Τότε δὲ εἰσόμεθά τι πλέον
καὶ σαφέστερον περὶτούτων. Εἶτα δείκνυσι καὶ τὸ
μέσον ὅσον, καὶ ὃτι οὐ μικρὸν τὸ λειπόμενον, λέγων ·
Ὅτε ἥμην νήπιος, ὡς νήπιος ἐλάλουν, ὡς νή-
πιος ἐφρόνουν, ὡς νήπιος ἐλογιζόμην · ὅτε δὲ
γέγονα ἀνὴρ, τὰ τοῦ νηπίου κατήργηκα. Καὶ
δι’ ἐτέρου δέ παραδείγματος τὸ αὐτὸ πάλιν δηλοῖ λέ-
γων · Βλέπομεν γὰρ ἄρτι δι’ ἐσόπτρου.
β’. Εἶτα ἐπειδὴ τὸ ἔσοπτρον παρίστησι τὸ ὁρώμενον
ὁπωσδήποτε, ἐπήγαγεν, Ἐν αἰνίγματι , μεθ’ ὑπερ-
ϐολῆς δεικνὺς μερικωτάτην τὴν παροῦσαν γνῶσιν.
Τότε δὲ πρόσωπον πρὸς πρόσωπον· οὐχ ὡς πρόσ-
ωπον ἔχοντος τοῦ Θεοῦ, ἀλλ’ ἵνα εἴπῃ σαφέστερον καὶ
τρανότερον. Ὁρᾷς κατ’ ἐπίδοσιν πάντα μανθάνοντας;
Ἄρτι γινώσκω ἐκ μέρους, τότε δὲ ἐπιγνώσομαι
καθὼς καὶ ἐπεγνώσθην. Εἶδες πῶς διπλῇ τὸ φύσημα
αὐτῶν κατέσπασεν; ὅτι καὶ μερικὴ ἡ γνῶσις , καὶ
οὐδὲ ταύτην οἴκοθεν ἔχουσιν. Οὺ γὰρ ἐγὼ αὑτὸν
ἔγνων, ἀλλ’ αὐτός με ἐγνώρισε, φησίν. Ὥσπερ οὖν
αὑτός με ἐγνω πρότερος νῦν, καὶ αὑτός μοι ἐπέδρα-
μεν, οὕτως ἐγὼ αὐτῷ ἐπιδραμοῦμαι τότε πολλῷ
μειζόνως, ἦ νῦν. Καὶ γὰρ ὁ ἐν σκότῳ καθήμενος, ἕως
μὲν ἂν μὴν βλέπῃ τὸν ἥλιον, οὐκ αὐτὸς ἐπιτρέχει τῷ
κάλλει τῆς ἀκτῖνος, ἀλλ’ ἐκείνη δείκνυσιν ἑαυτὴν,
ἐπειδὰν λάμψῃ· ὅταν δὲ αὐτῆς δέξηται τὴν αὐγὴν,
τότε καὶ αὐτὸς λοιπὸν διώκει τὸ φῶς. Τοῦτο οὖν ἐστι
τὸ, Καθὼς καὶ ἐπεγνώσθην· οὐχ ὅτι οὕτως αὐτὸν
εἰσόμεθα. καθὼς αὐτὸς ἡμᾶς, ἀλλ’ ὃτι ὥσπερ αὐτὸς
ἡμῖν ἐπέδραμε νῦν, οὓτω καὶ ἡμεῖς ἀνθεξόμεθα αὑο
τοῦ τότε , καὶ πολλὰ τῶν νῦν ἀπορρήτων εἰσόμεθα,
καὶ τῆς μακαριωτάτης ἐκείνης ἀπολαύσομεν ὁμιλίας
καὶ σοφίας. Εἰ γὰρ ό τοσαῦτα εἰδὼς Παῦλος νήπιος,
ἐννόησον ήλίκα ἐκεῖνα· εἰ ταῦτα ἐσοπτρον καὶ αἴ.
ίιγμα, λογίζου μοι πάλιν ἐντεῦθεν τὸ πρόσωπον
⁸ Περι-(ιι ᾔδεσαν.

IN EPIST. 1 AD εοιι. HOMIL. XXXIV.
238
