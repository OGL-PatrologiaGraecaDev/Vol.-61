385

cum sunt omnes fratres, Ecclesiis Galatiae : Gratia oo-
bis et pas: (Gal. ί. 1. 5). Quin ad Hebraeos quoque
unam generatim epistolam scripsit, nec eos per ei-
vitates distinxit. Qua-nam igitur hujusce rei causa
est? Mea quidem sententia, quod communes hic
morbi essent; ideo communem quoque epistolam fa-
cit, quia communi correctione indigebant. Etenim
Galatae omnes morbo laborabant et Hebraei, atque,
ut mea opinio fert, hi quoque. Quamobrem cum uni-
versam nationem congregasset, atque eos, ut reliquos
omnes consueverat , salutasset; Gratia enim et pax,
inquit, a Deo Patre nostro et Domino Jesu Christo;
audi jam quomodo accommodate ad institutum argu-
mentum exordiatur. Benedictus Deus et Pater Domini
nostri Jesu Christi, Pater misericordiamm, et Deus
totius consolationis. Quonam autem modo, inquies,
hoc prasenti argumento congruit? Maxime sane : sic
enim espende : magna hoc eos molestia et pertur-
batione afficiebat , quod apostolus illuc minime pro-
fectus fuisset, cum id se facturum spopondisset, ve-
rum universum tempus itt Macedonia consumpsisset,
aliosque ipsis anteferre videretur. Quare ut hanc
perturbationem comprimat, causam exponit, ob quam
minime ad eos porrexerit. Nec tamen recta eam po-
nit, nec ait, Scio quidem quod pollicitus sum me ad
vos venturum, sed, quia calamitates mihi impedi—
mento fuere, ignoscite, qumso, nec me superbiae
cujusdam aut negligentiae condemnate : verum alia
ratione ac magnificentius atque ad ﬁdem faciendam
accommodatius hoc idem efficit, rem per consolatio‘
nem amplificans : quo deinceps ipsi non sciscitentur
cur ad eos veuire cunctatus sit. Ac perinde facit, ut
si quis, cum se ad aliquem, quem carum habeat,
venturum esse recepisset, ac postea innumeris peri-
culis perfunctus veniat, ae dicat: Gloria tibi sit, Deus,
quod faciem mihi caram ac desideratam ostendi-
sti : benedictus Deus, quibus periculis me liberasti!
Siquidem bujusmodi divinat gloriae praedicatio pur-
gationis vice apud eum est, qui expostulaturus fue-
rat, nec eum de cunctatione ac mora conqueri per-
mittit. Erubescit enim eum, qui ob tot ac tanta mala
ex quibus ereptus est Deo gratias agit, in jus vocare,
poenasque tarditatis ab eo expetere. Ideo sic auspi-
catur, Benedictus Deus misericordiarum. Quibus verbis
hoc subindicat, se ipsius ope ex ingentibus peri-
culis eductum ac liberatum fuisse. Quandoquidem
David non ubique eodem modo, nec ab iisdem rebus
ipsum appellat; verum cum de bello ac victoria
verba facit, Diligam te, Domine, virtus mea, inquit,
Dominus protector meus (Psal. i7. 1) : cum autent de
calamitate, qua liberatus est, ac de animi caligine ,
qua: ipsum circumdabat, Dominus illuminatio utea et
salus mea (Psal. 26. Ι) : atque nunc a benignitate et
clementia, nunc a justitia, nunc ab incorrupto judi-
cio, prout illa, in quibus versabatur, tempora postu-
labant, cognomentum ipsi tribuit. Ad eumdem itaque
modum hoc loco Paulus incipiens a benignitate et
clementia ipsum appellat, Deus misericordiamm , in-
quiens, hoc est, qui tantae miserationis specimen
