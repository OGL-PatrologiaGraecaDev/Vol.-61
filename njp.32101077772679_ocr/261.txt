253
τῆς φύσεως τίθησι διαφορὰν, οὐδὲ τὴν ἀπὸ τῆς ἐνερ-
γείας, ἀλλὰ τὴν ἀπὸ τῆς θέσεως τῶν τόπων. Νυνί
γὰρ. φησὶν, ό Θεὸς ἔθετο τὰ μέλη, ἓν ἕκαστον αὺ-
σῶν ἐν τῷ σώματι, καθὼς ἠθέλησε. Καὶ καλῶς
εἶπεν, Ἕκαστον, ἐπὶ πάντων τὸ λυσιτελὲς ἐνδεικνύ-
μενος. Οὐ γὰρ ἂν ἔχοις εἰπεῖν, ὅτι τοῦτο μὲν αὐτὸς
ἔταξεν, ἐκεῖνο δὲ οὐχί· ἀλλὰ ἕκαστον κατὰ τὺ θέλημα
αὑτοῦ, οὕτω κεῖται. Ὥστε καὶ τῷ ποδὶ συμφέρει τὸ
οὕτω τετάχθαι, οὐχὶ τῇ κεφαλῇ μόνον· κᾶν ὰνταλυ
λάξῃ τὴν τάξιν, καὶ τὴν οἰκείαν χώραν ἀφεὶς, ἐφ’
ἑτέραν ἔλθῃ, κᾶν ἐπὶ μείζονα δοκῇ ἐληλυθέναι, τὸ
πᾶν ἀπώλεσε καὶ διέφθειρε⁸ τῆς τε γὰρ οἰκείας ἐκπί-
πτει, καὶτῆς ἑτέρας οὐκ ἐπιτυγχάνει. El δὲ ἦν τὰ
,τάν-τα ἓν μέλος, ποῦ τὸ σῶμα; Νυνί δὲ πολλὰ μὲν
μέλη, ἓν δὲ σῶμα. Ἐπιστομίσας γὰρ αὐτοὺς ἱκανῶς
ἀπὸ τῆς τοῦ Θεσῦ διατάξεως, πάλιν λογισμοὺς τίθησι·
καὶ οὔτε τοῦτο ἀεὶ ποιεῖ οὒτε, έκεῖνο, ἀλλ’ ἐναλλάττων
[973} ποικίλλει τὸν λόγον. "U τε γὰρ ἐπιστομίζων
μόνον, τὸν ἀκροατὴν, θορυϐεῖ ὃ τε δὲ ἐθίζων αὐτὸν
πάντων αἰτίας ἀπαιτεῖν, εἰς τὸν τῆς πίστεως αὑτὸν
παραϐλάπτει λόγον. Διὰ δὴ τοῦτο κακεῖνο συνεχῶς
ό Παῦλος ποιεῖ, ἴνα καὶ πιστεύσωσι καὶ μὴ θορυ-
ϐὦνται· καὶ μετὰ τὸ ἐπιστομίσαι πάλιν καὶ λόγον
παρέχει. Καὶ σκόπει τὴν φιλονεικίαν, καὶ τὴν περι-
ουσίαν τῆς νίκης. Ἀφ’ ὧν γὰρ ἐνόμιζον οὐκ εἶναι
ἰσότιμοι τῷ πολλὴν ὲν αὐτοῖς εἶναι τὴν διαφορὰν,
ἀπὸ τούτων δείκνυσιν, δτι δι’ αὐτὸ μὲν οὖν τοῦτο
ίσότιμοι. Πῶς; ἐγὼ λέγω. El ἦν τὰ πάντα, φησὶν.
ἓν μέλος, ποῦ τὸ σῶμα; "0 δὲ. λέγει, τοῦτό ἐστιν·
Εί μὴ ἢν ὲν ὑμῖν πολλὴ ἡ διαφορὰ, οὐκ ἂν ἦτε σῶμα·
σῶμα δὲ οὐκ ὄντες, οὐκ ἂν ἦτε ’ἐν ι ἓν δὲ οὐκ ὄντες,
οὐκ ἂν ἦτε ἰσότιμοι. Ὥστε οὖν εί πάντες ἰσότιμοι
ἦτε. οὐκ ἂν ἦτε σῶμα· οὐκ ὄντες δὲ σῶμα, οὐκ ἂν
ἦτε ἓν· οὐκ ὅντες δὲ ἓν, πῶς ἂν ἦτε ἰσότιμοι ; Νῦν
μέντοι, ἐπειδὴ οὐκ ἐστὲ πάντες ἕν τι χάρισμα έχον-
τες, διὰ τοῦτο σῶμά ἐστε · σῶμα δὲ οντες , πάντες
ἐστὲ ἓν, καὶ οὐδὲν ἀλλήλων διαφέρετε κατὰ τὸ σῶμα
εἶναι. Ὥστε ἡ διαφορά αὕτη μάλιστά ἐστιν ή ποιοῦσα
τὴν ἰσοτιμίαν· διδ καὶ ἐπήγαγε, Νῦν δὲ πολλὰ μὲν
μέλη, ἐν δὲ σῶμα. Ταῦτ’ οὗν ἐννοοῦντες καὶ ἡμεῖς
πᾶσαν βασκανίαν ἐκϐάλωμεν. καὶ μήτε τοῖς μείζονα
χαρίσματα ἔχουσι φοονῶμεν, μήτε καταφρονῶμεν
τῶν τὰ ἐλάττονα κεκτημένων· οὓτω γάρ ό Θεὸς ἠθέ-
λησε. Μὴ τοίνυν ἀντιτασσώμεθα. EE δὲ ἔτι θορυϐῇ,
ἐννόησον ὅτι τὸ σὺν ἔργον οὐ δύναται ἐκεῖνο; πολ-
λάκις ἀνύειν. Ὥστε κᾶν ἐλάττων ᾗ·, τούτῳ πλεον-
εκτεῖς· κᾶν μείζων ἐκεῖνος ᾗ, ἐλαττοῦται ὲν τούτῳ,
καὶ οὕτως ἰσότης γίνεται. Καὶ γὰρ καὶ ἐν τῷ σώματι
καὶ τὰ μικρὰ οὺ μικρὰ δοκεῖ συντελεῖν, ἀλλὰ καὶ⁴
τοῖς μεγάλοις λυμαίνεται πολλάκις, ὅταν ἀποστῇ.
Τί γὰρ τριχῶν εὐτελέστερον ὲν τῷ σώματι ; ἀλλὰ τὰς
εὐτελεῖς ταύτας ἂν ἀνέλῃς ἀπὸ τῶν ὀφρύων καὶ τῶν
βλεφάρων, ὅλην ἠφάνισας τῆς ὅψεως τὴν ὤραν , καὶ
ὀφθαλμὸς οὐκέτι ὁμοίως φανεῖται καλός· καίτοι γε
περὶ τὸ τυχόν ἐστιν ἠ ζημία, ἀλλ’ ὅμως καὶ οὕτω
πᾶσα διεφθάρη ἡ εὐμορφία· οὐκ εὐμορφία δὲ μόνον,
ἀλλὰ καὶ πολὺ τῆς χρείας τῶν ὀφθαλμῶν. Τῶν γάρ
μελῶν ἡμῶν ἕκαστον καὶ ἰδίαν ἐνέργειαν ἔχει καὶ
κοινὴν, καὶ κάλλος ὁμοίως καὶ ίδιον καὶ κοινόν ἐστιν
ἑν ἡμῖν’ καὶ δοκεῖ μὲν διῃρῆσθαι ταῦτα, τυμπέ-

S. JOANNIS CIIRYSOSTOMI ARCHIEP. CONSTANTINOP.
