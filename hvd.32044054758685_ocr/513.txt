
1015 Β. PAULINI PETRICORDIENSIS. IOlG
IIic stabili virtute potens tum tendere contra
Audet, et opposito fluctus dum pectore frangit,
Saepe sacerdotes, pOptllum dum saepe coercet:
Cunctorum insidiis oppressus, verbera passus,
Pulsus ad extremum terrena habitacula liquit:
’ Sed praesens medicina fuit spes sola salutis.
Poscitur, et meritum fidei credendo meretur.
Vidit adesse Deum puri fiducia cordis,
Effectumque piis senserunt viscera fibris,
Nec mora, vix geminis votum suspenditur horis,
Quidnam hic electis egerunt pocula succis
Lectaque in antiquis quondam medicamina libris;
llic certe celerem sine sumptu aut arte salutem
Cor meruit, verbumque dedit, miremur ovantes.
Vox silet, et causa astruitur clamore tacentum,
Sentitur medicus, nec cernitur, omnia causis
Membra puris totam admittunt ad viscera curam.
Interea injusto tandem remeare refertur
Sanctus ab exsilio per regis jussa sacerdos,
Cum quo praeclarae fuerant consortia vita:
Dum Pictavorum doctor floreret in oris,
indomitis tradens populis praecepta salutis.
Et quamquam propere sanctum rapuisset ovantem
Velox affectu pietas, tamen ille morarum
Impatiens celsa: jam liquerat ardua Romae
Maenia, Pictonicas citius revehendus ad oras.
Ergo legens praegressa pio vestigia cursu
Promeruit votum cordis finemque laboris.
Construit hic cellam fessis solatia membris.
Nam mens plena Deo caelesti in sede manebat.
Hic modo si veterum recolamus carmina vatum
Cum subito attonitos quaterent miracula sensus,
Clamaret miserum vecors insania Philebum
Nec sineret falsas saltim requiescere Musas.
Vilibus addictum turbis, mersumque tenebris,
