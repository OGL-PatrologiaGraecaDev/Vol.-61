
96I
Natorum quos Sem genuit, custodia justi
Quos tenuit, Dominique etiam reverentia rexit.
Sed postquam'toto dementia percita mundo,
(Ut taceam magici scelus intestabile monstri)
In truncos et saxa etiam durique metalli
Arte cavas species, et cassas luce ﬁguras,
Impegit mortale genus, mentesque supernis
Intentas fregit, terraeque adduxit inerti,
Convolvitque simul foedae contagio labis,
Non secus [Ethiopum ferventibus excita terris
Nubila morborum, corrupto tramite coeli
Dum currunt, quisquis percussum fulmine lethi
Ingemuit, simul ipse ruit, quicunque cadentem
Conspexit, cecidit, congestaque funera passim
Dira lues stravit, camposque reliquit inanes:
Sic tunc praecipiti complexos mole furoris,
Ne nihil infectum toto dimitteret orbe,
Comprendit repetens, quos jam dimiserat error.
Donec Chaldaei generis, de semine Thare,
Vir justus, metuensque Dei, cum stirpe suorum
Urbem aliam, moresque novos, sedemque requirens,
Mansit in Assyriis demum novus accola Carrhis.
Qui quadragenis lustris ubi vixit, et uno,
Infaustam hanc vitam felici morte redemit.
Iluic, meritis parem , et sanctis virtutibus aequatis
Aut longe superans, successit ﬁlius Abram,
Vir caelo dignus, nam primo a limine vitae ,
Verum mente Deum venerans, gentilia semper
Aversatus erat, quem postquam morte parentis
Jussa sequi jam posse Dei, sine fraude liquebat,
llis Dominus famulum meritis dignatus adire est.
Quandoquidem toto te solum invenimus orbe
Quem sincera fides juvat et reverentia nostri :
Linque procul sedes patrias, terramque nocentem,
Pollutamque domum : cognatio tota profana est,
1th fugienda tibi; terra: melioris in agros
Me duce pervenies : ne sis pars gentis iniquze,
Qui sancta: caput esse potes, tum sacra dicabo
Quae maneant, benedicte, tibi, nomenque per omnes
Magnificum reddam populos, bona cuncta repen-
[dens,
Et benedictus erit, tibi qui benedixerit, atqui,
Qui maledicta tibi conviciaque ingeret , ille
Confestim maledictus erit ; benedictio per te
Spargetur tribubus cunctis, aevoque futuro.
Dixit, et imperiis mentem quae pareat indit,
Promissisque piis credat. Mora nulla repente
Dicto intercedit Domini, sed protinus Abram
Cum gregibus varii generis , famulisque paternis,
Conjuge cum fida, cari cum pignore fratris,
(Cui Loth nomen erat) digressus, limite recto
Ignotum sibi carpit iter : mollissima laetas
Praebent arva vias , blandumque faventibus austris
Arridens, nullis turbatur motibus aer,
In Chanaam terras et regna uberrima Sichem
Donec perveniens, didicit sobolique sibique
Isthmo in sortem imperii cessura futuri.
Unde Deo supplex devotas exstruit aras ,
Et veteres revocans, cultor novus, auget honores.
lude petit Bethelem , sedes quze lecta beati
llic quoque solemnes Domino struit, ut colat. aras.
