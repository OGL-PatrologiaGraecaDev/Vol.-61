1023

Agnoscit, petit illa ﬁdem. Sic consona raptim
Inter discordes Christo socianle voluntas,
Cum ﬁdei donum meruit, tum credere sancit.
Nam certe nullus penitus fuit agmine in illo
Qui non rettulerit sperata: dona salutis
Adjectus gregibus Domini munimine signi.
Et loca quae tetris fetebant obsita fanis,
Obtexit veris mox inops Ecclesia templis.
Sic vincis, Martiae, tuos sic obruis hostes,
Sic gravis oppressos sententia proterit, illos
Immites fecit clemens victoria fratres.
Ergo acuit mentem eventus, studiumque rebelles
Vincendi assidue felix victoria nutrit.
Nam vix collapsis fumabant idola ﬂammis,
Vicine et tenues volitabant igne favillae,
Cum renovat similis repetita incendia templi
Exsultans crebris justissima dextera ﬂammis.
Sed dum ﬂagrantis longe lateque vapores
Turbo ferit, crebrisque ferox exaestuat undis
Eructans rapidam ﬂammarum insania nubem
Augens collectum vicina strage furorem :
llaud procul amotum toto petit agmine tectum,
Vicina allambens funestis culmina ﬂammis.
Quod postquam sanctus trepidans instare periclum
Vidit inafﬂatis jam mixta incendia tignis
Sepsisse implicitum ﬂammarum gurgite tectum,
Pernici properans conscendit culmina saltu
Qua globus igne domum nimio densissimus urget,
Artusque oppositos ﬂammis venientibus oﬂert.
Tum vero adverso sinuata incendia ﬂatu
Ad ventum redeunt, ct quanquam urgente procella
Praecipiti vis major agit, cogitque reversis
Ignibus insanum confestim cedere ventum.
Sic paret meritis natura oppressa iubentis:
Non ﬂammae urgentur ﬂabris , sed ﬂamina ﬂammis
Atque ignis praecepta sequens sic gessit utrumque.
Arripiens decreta sibi, defensa relinquens.
Sic debellato per justa incendia templo
Itur in excidium alterius quod forte leprosus
Quondam epulens vicus perversa mente colebat.
Sed postquam crebri demens insania vulgi
Tentatum revocavit opus, totumque furorem
Opposuit violenti turbo tumultus,
Avia solorum repetit secreta locorum ,
Atque ibidem sanctus precibus violentius instat,
Trinas continuans orandi intentio luces,
Et totidem jungens vigilatis noctibus horas.
Quin et contexto setis coopertus amictu
Exzesa assiduo compunxit acumine membra,
Ut tereret tenuem vestis nimis aspera pellem,
Et cutis extentis-stimulis attacta paveret,
Saxea collidens mage duris ossibus arva,
Producens tardos sera in jejunia soles,
Perlundens totum lacrymarum ﬂumine vultum
Ut Domini jugis semper clementia Christi
lnsontis famuli nimium miserata laborem
Traderet effectum voto, et tentata patraret
Adversa: penitus removens molimina partis.
Interea armatos propter consistere cernit
Angelico fulgore viros, nec tarda patescit
Celsius insanus dextram suspendit in altqu
