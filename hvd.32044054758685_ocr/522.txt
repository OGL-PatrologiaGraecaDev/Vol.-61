Ιίὶὸΰ

Signari indicio, coram se protinus omnem
Sanctorum numerasse gregem, qui clausus ovili
Temnehat rabidam frendentum ‘ad claustra luporum
Quem vigil aeterno Regi Martinus alebat.
Attamen accepta quemdam mercede profectum
Ut plaustro advectis prohiberet frigora lignis.
Huic propere accurrit Martinus, praecipit illum
Tum socium monachis vel per commercia factum
Confessi insidiis credens patuisse latronis.
Nec mora quin pmsens jam conjectura probetur,
Seminecem egressi non longe a limine cernunt
Extrema efflantem miserum spiramina vitae.
Ille tamen letho languentia lumina solvens
Vix singultantis pmciso murmure lingua:
Attraxit tenuem glaciali a pectore vocem,
Vulneris exponens causas: nam forte juvencum
Dum resoluta arctis stringuntur vincula loris
Liberior cervice vaga dominoque rebellis
Mollia tartareo transfoderat inguina cornu;
Qua: postquam exposuit, pressoque obmutuit ore,
Tum fessum letho posuit caput, oraque et artus
Perfudit croceus glaciali corpore pallor.
[loc line interiit; nobis tamen hic quoque finis
Martini ostendit meritum, cui nosse futura
Sic licuit, nihil ut penitus velamina carnis
Tardarent celerem terreno pondere mentem.
Et quanquam nimium mendax et callidus hostis
Vel tegere insidiis fraudes , vel fallere formis
Tentaret, frustra haec toties molimina perdens,
Ausus ﬁctorum formas simulare deorum,
Fingere et effigiem quorum ﬁngebat honorem.
Nunc Jovis incestam faciem, Martisque furorem,
Mercurium falsis nexum vestigia pennis,
Forcipe Vulcanum, chordis vel pectine Phoebum,
Elligians clypeo insanam cristisque Minervam,
Lascivam Venerem, quatientem lustra Dianam,
lncestam illicita thalamorum lege sororem,
Germana: et nomen perdentem crimine fratris.
Talibus ostentans formis, se, digna suorum
Facta, et mentito vultu sua crimina prodens ;
Nequaquam elabi potuit, sed fraude retecta
Perdidit irrisus molimina callida dannon,
Efﬂans extremum per verba procacia virus,
lllrcsumque virum vitiis vel voce lacessens.
Qua: cuncta immoto tolerans patientia vultu,
Blanditias temnens, probra et convicia ridens,
Atque hostem agnoscens figmento in utroque do-
[ losum
Crimine nec laedi potuit, nec laude moveri,
Verborum jaculis opponens signa salutis,
Et crucis obiectu confringens tela latronis,
Qui saepe aggressus duris pia corda querelis
Impius objectare pio pietatis amorem,
Proh dolor! audebat coram sic voce resultans,
Testihus ut multis feralia dicta paterent.
Quare.ait.exosos Domino (si crimina damnas)
Suscipis et vitium culpans, consortia quaeris
Pcccantum; forsan lateant te facta tuorum,
llortatu tum facta meo, qua). plurima suasi
Et quorum pars magna fui, qui, quaaso, probabit
PATROL. LXI.
